1.
De Cestii ulta.

Appellat Seneca eum de quo scribimus uel uno nomine Cestium uel duobus Cestium
Pium; qui praeterea commemorant Quintilianus inst. orat. X. 5. 20 et Hieronymus in Eusebii chronico
ad Ol. 191 gentilicium solum habent. Alius fons non restat: quae enim Suetonius de eo rettulerat
in libro de claris rhetoribus deperdita sunt omnia praeter nomen in catalogo seruatum, quod integrum
ibi restat Lucius Cestius Pius cf. ed. Wolfian. p. 29.

Homo Cestius erat graeco genere oriundus (cf. Sen. contr. vlu. 26. 13) et quidem Hieronymo
teste Smyrnaeus: de parentibus uero nihil traditur. Nam qui commemoratur in ueteribus editionibus
contr. H. 14. 6 „Cestius Pater“, patrem fuisse rhetoris non est unde comprobetur: immo locus ille
quod unicus estnon uacat suspicione. Videtur Cestius Pater nullus esse sed librorum ortus corruptela,
quam nescio an ex Antuerpensis codicis scriptura „Cestius pater pater patris“ recte sanauerit
Bursianus recentissimus editor coniciens „Cestius a parte patrisf· Hunc igitur uirum missum
faciamus. ·

E nomine tamen si licet aliquid de origine conicere, haec proposuerim. Insignitas est gentis
Romanae nomine homo Asiaticus qui in grammaticis et rhetoricis studiis summam operam minabat.
qui ipse scholae praefuit rhetoricae. Erat uero id munus quod illa aetate, qua ciui Romano turpe
erat docere quae honestum erat discere (cf. Sen. contr. ss. praef. 15), a libertis multis et magno opere
appeteretur. Intra eos praeceptores pulcherrimae artis continebantur (cf. Sen. l. l. Bonell. de mutata
sub primis Caesaribus eloq. Rom. condicione Berol. 1836 p. 14 et 15), a quibus quae et quanta in
illa arte elaborata sint, documento est maxime Verrius Flaccus Gaii et Lucii Caesarum praeceptor,
quem instar omnium liceat proferre. Qua de re in magna hac libertorum manu nostrum quoque
numerandum esse a uero non nimis aberit.

Quod si ita est, cum iam quis manumiserit quaeritur, Lucius quidam Cestius rhetoris nomine
ostenditur. Nouimus uero duos huius nominis uiros: alterum patrem, alterum fratrem Gaii Cestii
praetoris tribuni plebis septemuiri epulonum, cuius memoriam monumentum huc usque Romae seruatum
in longissima tempora protrahet cf. de eo Pauly Encycl. tom. ll. p. 289. et de eius pyramide descriptionem
urbis Romae ed. Platner‚ Bunsen cet. tom. ll. p. 435—39. De patre nihil habemus traditum; frater
uero. cuius nomen in nummis coniunctum cum C. Norbani nomine additis litteris PR insignitur, ex
Hauercampii opinione in Thesauro Morellii unus erat sex uel octo praefectorum, quos Caesar exeunte
anno 758 u. c. contra Pompeii filios in Hispaniam profectus Romae reliquit cf. Dio Cass XLlll. 28,
Eckhel doctr. numm. uet. tom. V. p. 169, Pauly l. l. Horum uteruis seruum manumisit in nominis
communionem libertum recepit. Videtur autem hoc in L. Cestium filium cadere, si quidem Cestius
rhetor, id quod paulo infra calculo instituto demonstrabimus, circa annum 705 u. c. natus est.


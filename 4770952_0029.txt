17

 

Atque ex Affii de uiris excellentibus libris fragmenta aliquot a Prisciano seruata sunt
VIII. p. 823, xvffl p. 1136, xu p. 497, quae reliquorum desiderium haud exiguum mouent. Illorum
uero primum uersiculos continet libri primi de ludi litterarii magistro filios principum Faliscorum
adducente ad M. Furium Camillum sed ab eo uincto et pueris tradito , ut uerberibus in
urbem redigeretur:
Tum litterator creditos
Ludo Faliscum liberos
Caussatus in campi patens
Extraque muri ducere
Spatiando paullatim trahit
Hostilis ad ualli latus.
Alterum cum hoe cohaerens ipsa magistri uerba exhibet:
Seu tute malis obsides,
Seu tute captiuos habes.
cf. Meyer anthol. lat. 1. 125. Burmann. 1. 452. Tertium denique Hersiliae Sabinae uerba continet,
quibus ut genti suae parcat a Romulo marito precatur:
Marite, si sanguis Curis,
Sabina si caedes placet,
ln me oro conuertas manus·

cf. Burmann. 11. 730. Meyer. l. l.

Aliam poesis materiam «significare uidetur Plinius hist. nat. VIIII. 8 narratiunculae alicuius
de delphino puerum Puteolanum amante Alfium Flauum citans amatorem.- Hunc enim poetam Cestii
esse auditorem, quoniam componitur cum Fabiano Arellii Fusci ut uidetur discipulo Cestii et Senecae
aequali, a uero non admodum procul afuerit.

Ordinem Cestianorum auditorum concludit Quintilius Varus, uicti et occisi in silua
Teutoburgensi Vari filius, ineptis sententiis exultans de quo iam supra diximus pag. 5 et 12.

Qui postremus a Seneca profertur Pastor Aietius senator, is non tam auditor Cestii
uidetur fuisse quam aliquando declamasse apud illum, id quod uel nobilissimi uiri interdum fecerunt
in rhetoris scholam declamatur-i descendentes cf. Bernhardy. hist. litt ς 16, Suet Aug. 89, dissert. de
Latrone p. 16. Hic uero quam insulse egerit iam supra narratum est pag. 12.

